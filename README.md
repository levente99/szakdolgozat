# Online számonkérések játékosítása

*BSc szakdolgozat*

Általánosan elmondható, hogy a hallgatók (mint a fiatalabb korosztály általában) szívesen játszanak különféle online játékokkal. Az oktatás online megjelenési formái lehetőséget adnak arra, hogy ezt, mint motivációs tényezőt felhasználhassuk a hallgatók fejlődése érdekében. A dolgozat azt mutatja be, hogy ennek milyen lehetőségei, kivitelezési módjai vannak, illetve saját, konkrét példákat ad, hogy egy tananyagot és a hozzá tartozó számonkéréseket hogyan lehet ezen törekvések mentén összerakni és használni.

A dolgozat részletezi a játékokban fellelhető közkedvelt elemeket.  Példák segítségével megmutatja, hogy adott témaköröket hogyan lehet ezek segítségével bemutatni. Részletezésre kerül a játékosítás kooperatív és kompetitív jellegű alkalmazása a számonkérések esetében.

A dolgozat egy saját keretrendszer elkészítési folyamatát, annak működését és használatát is taglalja. Ez egy webalkalmazás, amely szerver oldala ASP.NET segítségével, kliens oldala pedig a React JavaScript keretrendszert használja.

